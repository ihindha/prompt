---
skapad: 2021-07-15
uppdaterad: 2024-11-09
valvkod: 42
tags:
  - prompt
  - 2021/skrivåret
titel: Du brukar gå till ett kafé i närheten där du bor för att arbeta. Denna dagen kan du dock inte skriva utan spenderar din tid med att titta på de andra besökarna
länkar:
  - "[[Start|Hem]]"
  - "[[040. Mitt skrivande|Mitt skrivande]]"
  - "[[042. Skrivprompt|Skrivprompt]]"
---
Som vanligt gick jag till Rosas kondis på gågatan. Det brukar jag göra varje dag då jag tycker att det är så trevligt att få komma ut och träffa folk. Att skriva är annars ganska ensamt.

"Hej!" sa Erika, den unga blonda expediten och gav mig sitt allra vackraste leende. "Det vanliga Anders?"

"Haha, ja jag tar min vanliga frukost tack," sa jag och log tillbaka.

"En specialare kommer snart. Jag ska genast börja med din omelett."

"Tack, kommer du ut med den till mig?"

"Naturligtvis ska jag göra det."

"Tack," log jag och gick bort till *mitt* bord i hörnet där jag kunde ha full uppsyn över alla de andra besökarna.

Lagom till att jag hade fått upp min dator på bordet, kom Erica med en bricka.

"Då ska vi se," log hon och försökte servera mig min omelett samtidigt som hon balanderade brickan med andra handen.

Jag log mot henne och tog tag i brickan, då hon höll på att tappa den.

"Tackar," log hon. "Jag måste ha balanderat brickan på fel sett."

"Det gör inte något," sa jag och satte ner den på bordet som stod närmst.

"Varsågod," sa hon och satte ner min omelett framför mig.

Sniff.

Jag kunde inte låta bli att lukta på den och den luktade helt underbart och fick mig att tänka på mamma.

När Erica såg att jag fick en tår i mina ögon, tog hon fram sin näsduk och torkade bort tåren.

"Det var inte meninen att du skulle börja gråta."

"Det är inget. Ja inte mer än att din omelett doftar ljuvligt och fick mig att tänka på mamma."

"Oj!" sa hon och rodnade.

"När jag var liten, brukade hon alltid laga mig en omelett till frukust. Det är därför som jag alltid beställer det. Hur som helst, hon dog för ett par år sedan i livmodercanser."

"Jag beklagar," sa hon och började att sätta fram resten av min måltid.

"Tack."

När hon gått tillbaka till disken, började jag att äta och nog hade hon fått till omeletten idag. Precis lagom mycket timjan och skinka. Och då ska vi inte tala om att hon lagt i svampen i precis rätt ögonblick.

När maten var uppäten, satte jag undan tallriken och började ägna mig åt min bok och efter att ha suttit osh bara stirrat på skärmen under en timme, suckade jag och såg upp.

Nu hade det samlats en ganska stor skara med besökare och jag övergick till att studera ett par av dem.

Jag undrade över vad den gamla damen som satt och drack sitt kaffe i ensamhet vid ingången tänkte på. Varför hon satt här ensam utan att riktigt kunna skaka bort den. Vilka sorger hade hon drabbats av?

Eller för att inte ta den unga kvinnan i tjugofemårsåldern som satt där med sina tre barn i olika åldrar där den älsta flickan bör vara född innan hon slutade skolan. Dessutom var hon havande med ytterligare ett barn.

Undrar vilka drömmar hon hade som ung och hur det kommer sig att hon hamnat i denna sittuationen. Inte tror jag att hon som liten satt och drömde om att vara fyrabarnsmor redan vid tjugofem.